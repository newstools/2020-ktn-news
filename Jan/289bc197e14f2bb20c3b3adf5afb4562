Mwakilishi wa kike katika Kaunti ya Nairobi  Esther Passaris amerejea nchini kutoka India ambako alikuwa ameenda kufanyiwa upasuaji  wa uti wa mgongo. Passaris amekuwa nchini India kwa kipindi cha mwezi mmoja na akizungumza muda mfupi baada ya kurejea nchini amesema kuwa sasa amepata nafuu. Amepongeza wanasiasa kutoka mirengo yote ya kisiasa kwa kuunga mkono harakati za marekebisho ya katiba kupitia mpango wa maridhiano BBI.