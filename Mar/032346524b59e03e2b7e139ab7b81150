Huku wananchi wengi wakiendelea kukumbwa na wasiwasi kuhusu iwapo taifa limejiandaa vyema au la dhidi ya kukabiliana na virusi vya corona, halmashauri ya usambazaji wa vifaa vya matibabu nchini kemsa imetangaza kuwa imeagiza vifaa vya matibabu vya kukabiliana na maambukizi ya virusi vya corona. Kulingana na mwenyekiti wa kemsa  kambi Gitura hadi kufikia sasa vifaa milioni mbili vya kuzuia maambukizi ya corona vimeagizwa, huku viwanda vya humu nchini vikiagizwa kutouza vifaa zaidi katika mataifa ya nje.