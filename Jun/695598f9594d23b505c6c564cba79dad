Serikali imeanzisha rasmi mpango wa kuwauguza nyumbani wagonjwa wa virusi vya korona. Wizara ya afya imesema tayari wagonjwa 600 wamewekwa kwenye mpango huo huku ikibainika kuwa takriban watu 260 wameambukizwa virusi hivyo katika saa 24 zilizopita. Waziri wa afya Mutahi Kagwe amesema kuwa hii ndio idadi kubwa zaidi kuwahi kusajiliwa tangu kisa cha kwanza kuripotiwa siku 100 zilizopita na kufanya idadi ya maambukizi nchini kufikia watu 4738.