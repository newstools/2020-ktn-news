Kiongozi wa ford kenya moses wetang’ula amepongeza hatua ya msajili wa vyama vya siasa ann nderitu ya kutaka chama hicho kutatua mgogoro wa uongozi kupitia katiba ya chama.  Kwenye barua yake kwa katibu wa ford kenya dkt. eseli simiyu na kiongozi wa ford kenya moses wetang’ula, msajili wa vyama amesema baada ya kuchunguza stakabadhi zilizowasilishwa kwake, hali ya suitofahamu iliibuka baada ya kugundua kwamba makundi kinzani kwenye chama hicho yaliandaa vikao tofauti vya baraza kuu la kitaifa katika maeneo tofauti tarehe 31 mwezi uliopita.