Serikali imeamuru madereva wote wa malori ya masafa marefu wapimwe virusi vya korona takriban saa arobaini na nane kabla ya kuanza safari yao huku idadi ya maambukizi ya virusi hivyo ikiendelea kuongezeka humu nchini. Katibu msimamizi katika wizara ya afya Rashid Aman amesema kuwa watu 23 zaidi wamethibitishwa kuwa na maambukizi ya virusi hivyo humu nchini na kufanya idadi ya maambukizi kufikia watu 672. Idadi ya watu waliofariki imeongezeka na kufikia watu 32 baada ya wagonjwa wawili kufariki mjini Mombasa.