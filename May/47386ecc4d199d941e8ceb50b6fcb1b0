Tanzania inatarajia kufungua shule na vyuo kuanzia wiki inayofuata kutokana na kile kinachotajwa kufubaa kwa maambukizi nchini humo kwa mujibu wa rais wa taifa hilo Dr. John Pombe Magufuli ambaye amekuwa akikosolewa kwa namna yake ya udhibiti kuenea kwa virusi vya korona, pia kutotoa takwimu za mwenendo wa maambukizi ya korona nchini humo kwa wiki ya pili sasa .Lakini wakati nchi nyingine za Afrika Mashariki zikiwa katika mapambano makali kwa kuongeza muda wa kusalia ndani na kufunga mipaka, kwa nini kiongozi huyo wa Tanzania, amefikia hatua ya kufungua shule na kualika watalii.